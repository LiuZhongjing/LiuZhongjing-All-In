# 数卷残编诗词集

Original text

刘仲敬文稿站

### 和王右丞集
一
激石流飞电，幽篁沉草阴。不解苍苔路，岂如人意稀。
一
画鼓吹笙夜，金吾不禁年。九门更漏短，长乐曙钟清。
一
野老凭三户，五柳带荒村。繁蕙无藏径，田家贺有秋。
一
青萍思远道，按节下吴门。畏玉春闺梦，依龙晚跃红。
一
抚尘识旧简，携牯问乡达，宜城多美酒，乞与使君留。
一
达人逃世患，尼父爱苍生。运筹方入幕，归田且养拙。
一
采药南山屿，穿藤硐庐间。何需愁日暮？野鸟伴绳床。
一
田园莱芜尽，心知故旧疏。传舍乍如客，萦情在王门。
一
海澄龙珠净，禅枝宝树明。水月何处镜？松风槭槭听。
一
宿雨残根润，丰茸霞枕香。平葛接蔓少，石磴入云长。
一
兰若晴峰翠，泠泠百尺条。洗心秋色里，遗世五松间。
一
闲躅篱下草，忧从禅外林。当轩漳浦卧，离厅岱岳游。
一
南风知客意，徘徊不忍离。从来宦游子，不恋帝乡春。
一
误入桃源路，谁识曲径深。久闻春鸟啼，重见若耶溪。
一
长统无恒产，谢傅爱丘山。旧园兰初剪，新堤柳未绵。
一
羊公安仁道，别业在西山。万壑归沧海，孤峰压尘寰。
一
琉璃青灯灭，香烟五侯宅。冠带吾丧我，旌节翚应钟。
一
空灵无法界，丹炉化石髓。涧畔琼英丽，严上白云晖。
一
扬子谈玄地，狂夫涉水津。一任石门下，清川绕洞凉。

### 和王龙标集
一
月凈秋山旷，霜残物候凉。关西寒路远，长门漏刻哀。
一
西苑神居远，萧条更漏深。庭草无心绿，霜纨怅掩扉。
一
久废蓝田业，寒梅无素园。本欲逃聪马，安知畏简书。
一
拂袖归何地？幽人在鹿门。抱琴曾取静，新醅坐乘闲。
一
金风吹废垒，鸣镝下陇山。黄云迷塞径，白草泣刀环。
一
走马长秋草，萧萧雁门桑。结客黄金尽，绝塞铁衣单。
一
梁园风烟散，夷门狐兔奔。不堪残照里，野客饭脱栗。
一
良时无弃物，策杖国东门。云英满陵谷，霄汉一通津。
一
窈窕涧山卧，飞萤如藤床。欲就鸣筝叹，不废广陵遗。
一
汝颖出锐士，河内重桑麻。庭上谁家子，栖栖独问津。
一
悲心辽源戍，杳迢细柳营。居延伤骨水，龙城起暮云。
一
玉阶分属国，长门鎏禁苑。金膏筑明府，珠帘待建章。
一
阳榖东皋上，清流绕茅茨。余亦怀乡久，长吟泪满襟。
一
万里萧条日，三秋霗荦天。孤鸿悲壮发，别泪溅青编。
一
叔子神犹在，黄公兴未阑。空林悬落照，寒鸟宿荒町。
一
东篱月未升，花开傍水滨。笾舟千山外，空潭柳影平。
一
一去小平津，归心潏浦菽，世事何须道？终南岁有余。
一
崆山多雨雪，江畔种胡麻。松溪丹枫明，舟船白露寒。
一
枭雄争秦璧，游子倦关山，坠叶风惊鹊，枯藤雪映帆。
一
物化枯禅子，金樽狎闀儿。肃肃松柏动，猿公筪正鸣。
一
远戍恩赏薄，边风已报秋。独照征夫恨，新月不待人。

### 和阮嗣宗集
一
柏台通胜筳，竹下列英贤。吟萋归承露，飞华上凤池。
一
驾言华亭道，乘轩古墓秋。空惊流水逝，希范白云峰。
一
隔河临溟渤，星汉远参差。翠意小平津，莺声泛暮云。
一
所思在远道，欲从碧海遥。迟迟广陵道，蛟波乱我心。
一
广武观龙战，三河靖帝都。朝醉新丰酒，暮宿郁金堂。
一
熙风吟画楼，匹马向金堤。游子音尘没，建章百鸟啼。
一
少小从黄石，别泪洒银鞍。洛浦流风漾，壶关河汉清。

### 和谢康乐集
一
石径悬千仞，松声泠九秋。雾湿白鹿驾，霞耽赤城精。
一
凈界藏幽谷，乔木傲危峰。飞波竞石赍，水沫挽清流。
一
长亭通远道，细雨染黄梅。硐开朝雾敛，涧落晚云盘。
一
天河横晓路，鸾池凝碧流。穹高澄远色，秋尽入蝉鸣。
一
重峦入雅曲，丰林启新茗。落月移秦镜，青泥徙玉烟。
一
垂纶览群物，烟波劳夜吟。晴明迎北户，樵唱入东篱。
一
寥落秋空静，苍茫曙色新。鸟道猿知路，竹溪鹿饮冰。
一
薛荔藤萝润，芙蓉曲沼幽。因笙即碧水，赏颐在知音。

### 和鲍明远集
一
秋高凋白草，尘沙动将星。龙城擎冒顿，甲第起西京。
一
河汾迎汉鼎，甘泉侍唐宫。龙战山河闭，凤歌钓叟知。
一
空庭消永日，轻舟赏木兰。华岳三峰翠，函关月照秋。
一
词客悲落木，志士叹飘蓬。河洛争朝市，祁连没羽干。
一
寒星分暮雪，星汉象昭回。凌云余践道，博望肃清阴。
一
泛舟游亳邑，极目眺河源。地籁因形胜，惊流骇璧台。
一
汉兵方破虏，班生慕从戎。词组戈回日，天高马踏秋。
一
明月萧关道，桑干百战场。大野云垂翼，长亭骏走风。

### 吊汪兆铭竹枝词
一
燕台碧血青磷月，逝水落红秣陵愁。华章廖落秋声尽，终古词人太瘦生。
一
西山碧树隐苍苔，落照寒鸦禁宛秋。躬耕本是英雄事，白帝恩深未忍休。
一
斯文我继千秋业，薄命难居六代宫。北里红尘归去日，苍狗白云倩谁怜?
一
六朝金粉故垒风，石头春深葬莫愁。卿本佳人究可辱，谁临浊水吊孤臣?

### 吊蒋中正竹枝词
一
旧词新曲应对难，洒扫登堂只二年。唐鲁尚争明正统，京洛已无晋家天。
一
白门秋柳紫金山，浊水沧波夜夜惊。徒闻遗黎思旧楚，岂无国士覆狂秦。
一
铜沟流水出草山，一叶芭蕉古木阴。王横老去宾朋尽，臣嘉书动越绝兴。
一
凄凉暮雨海天秋，客枕灯残日色昏。绝好家山难念起，涛声怒海锁精魂。

### 吊毛润之竹枝词
一
诃勒新词可汗尊，石郎雄略骂夷齐。黄龙昨夜传天语，逊国君臣奉卢龙。
一
九州昼猎夸秦政，三边鼠穴笑宋襄。中州人市便宜甚，无愁天子上庐山。
一
聚义堂高白骨森，公明设教猎韩彭。江东名士无头断，懦国枭雄肯膝行。
一
三边豺虎炫冠带，天下英雄入瓮中。何需斧钺威南史，自有诸生呼圣人。

### 燕客行
汉家厄阳九，潢池盗弄兵。
鹰耽吞榆塞，虎视仗天骄。
三川悲如意，四海罹永嘉。
白下巢空绿，江东燕不还。
西山思窦融，卢塞亿田畴。
绝域悬师在，羌城怨骨横。
关山愁鸟度，狂寇纵崤函。
徒闻胡骑健，安知亭障空。
弃戈投白藜，长没此边州。
故都三千里，真负信陵恩。
少小期黄石，晚节从赤松。
古祠高树落，云天雁阵闲。
犹传银汉使，长歌行路难。
燕客人安在？丘陇只荒残。

### 采药（赠贺卫方）
阳春二三月，河源日未頣。
知君临绝塞，愧我隐白门。
鹤度千山路，梅开弱水横。
汉将犹惊虏，秦云解寄忱。
儒子期射策，梁园应诏谶。
倚马长门恨，登龙华发增。
宦情怜逋客，世路倦羊尘。
西风如有惠，持素谢苍生。

### 涧水
春帆急浅渡，夕照入衡门。
客舍黄花盛，清溪竹叶横。
箢馥絪翠蔓，萝綝锁菁藤。
燕北风易老，城西客未逢。
陌头阳谷树，舟前万井榅。
水云迟锦带，芦笛变滩声。
风翻云影薄，露晓剑流澄。
梦去丘山徊，书成陇首稔。
独爱东蹊豁，苍霭旧青门。

### 行云
苍梧兰未荣，行云月易亏。
钓翁闲自乐，萱华槿尚霏。
溪深巢父濑，鸟倦绿牖簋。
辛夷留色乱，芙蓉澹春晖。
有艳曾欺玉，生香乍满蕤。
暮重吟山鬼，风凄念采薇。
气悬石径转，萝幽嶂壑邃。
片崖闻天籁，荔阴走狸魋。
丹霞如可待，长伴若耶归。

### 端午
春鸟鸣朝露，繁花且自生。
阑开迷浊雾，影动入清芬。
度幕移碎玉，因风戏乱绠。
如冰不鉴月，似漪总依阴。
凌虚池色泛，采艾素香沉。
携瑟尝游卫，吟蝉愧过蒙。
五道尘方戾，三河讵可昐。
不行歧路远，焉知历览深。

### 露华
露华无恒宅，精魂任去留。
税驾安所之，委命适青丘。
酌醴羡蓬蒿，杂英满阡岫。
徒言修路阻，舒弦慰倦游。

### 艳诗
雨湿轻尘敛，春香草树风。
深院藏莺语，闲花爱钿痕。
朱帘隔暖麝，潘郎在戟门。
垂袖推如意，开怀待绣蓬。

### 春心
湛湛西江水， 溟溟素练骓。
枫林揖余袂， 灏月酹重帏。
弦断寒阴邃， 歌沉暖雨悱。
独沥清醪醉， 谁解寸心蕤？

### 蒿里行
驾言石城道，平旦大梁门。
横流平陆阔，丘陇畛云翔。
修途靡日夜，登临睨上都。
左顾极淮汉，右眷在三河。
龙渊未易攀，泪下叹东流。
烈烈悲风动，森森巢树秋。
柔条收红叶，玄鬓送芳华。
微躯感节物，凝霜坠砺阴。
俯仰伤泉壤，流盼绝音尘。
明德复何补，迁化总荒丘。

### 闺怨
明明苍山月，遥遥一镜圆。
未若君子信，罗衣枕上馨。
玉枕眠犹暖，铜台别后闲。
柳叶愁金凤，菱花照步摇。
丹诚徒有梦，浮云不禁春。
欲逐南来雁，青虹累此身。
欲归长恨水，难言渡滟堆。
翠色能几日，庭花空自哀。
碧苔少人迹，愁绪结中肠。
环佩无声冷，瑶芳丽日阴。
邂逅芙蓉帐，流连兰麝熏。
殷勤传驿使，北道寄征衣。
但计春阴久，东飞正落梅。
锦书轻宋玉，银床傲薛涛。
带砺盟长在，连枝语未通。
何物堪持赠，时吟弄玉篇。

### 锦字
软碧摇青琐，金丝待洛神。
月露蟾香乱，湘灵萍影连。
莺声百里梦，管佚五溪滨。
南瀛堪种玉，星汉且乘棹。
高鸟藏深径，斜阳度远山。
滟滟春江急，蒙蒙野雾悠。
晓烟迷桂渚，红蓼下翠薇。
雁阵千山绿，鱼书万里春。
别路休惆怅，高吟寄水流。

### 古意
南国有佳人，移家在海嵎。
览物结同心，将以馈知音。
绿阴满石径，玉着坠春风。
露泣千山泪，风吟半壑松。
高唐啼猿鹤，烟岚翕荦墟。
逝水回波远，朱房紫陌繁。
红泥幽物象，仙芝逐青浦。
凭栏向蔷薇，临风掩绣帏。
妾梦经梁苑，郎行到碧溪。
袖罗黄藤蔓，衣连碧树条。
赤城无客至，丹崖有鹤归。
乡国何杳迢，徒忆远山横。
离恨东风劲，明窗玉指柔。
思君如长水，漪荡入青冥。

### 承恩
玉殿承恩幸，珠华庆大年。
画省传河晏，金銮写钧天。
紫府云垂缁，星郎翰染弦。
弄月裁红叶，憩笼厌锦眠。
笙歌承露坼，烛泪小枝闲。
醉愧金蝉重，吟呈豆蔻笺。
精诚卮邛道，凌云羡要津。
陈王初临洛，冬郎解忆仙。
傍日心犹懒，投辑意尚湉。
择席巢幕险，挥亳累卵寒。
华胥徒自苦，岐路岂堪怜。
溅血惭仲举，登临负嗣宗。
野鹤成何怨，闲云不恋鞯。
花开辞上苑，柳暗逐清涟。
争如碞下水，徘徊七里畋。
留取风前月，长吟小谢篇。

### 梁园
大梁歌舞地，西陵翠影苍。
玉阶眠野鬘，铜驼泣虞乡。
颓壁云瘴起，哀蝉辇路荒。
不堪夷门恨，犹怜瑶瑟芳。

### 红叶
凭高吟红叶，览物送秋繁。
陇坂云生早，天心月照寒。
玉蝶从瑶瑟，歌尘下燕梁。
晓雾藏元豹，明窗待碧鸡。
金风能肃物，白茅岂护霜。
麦秀千山泪，松鸣子夜涛。
百折银汉廓，千盘李径斜。
古陌随走马，平山引塞鸿。
为谢残阳意，高华入澄流。

### 黄鹄
秋声临渭水，羌笛下阳关。
李陵愁燕曲，王阳叹陇山。
滑台初垂翅，新亭未弃幡。
的卢归辽海，飞旄断河源。
故人绝尺素，南风多死声。
共此无期别，同悲行路难。
黄鹄无反顾，云英翼乱山。
徒念吴沼杜，宁虚楚岳旛。
京洛尘方靖，西山荠未茾。
伤哉重城客，离怀孰万端。

### 画壁
画壁今霄露，长干子夜心。
谁闻蒲城艳，空怀陌上青。
士衡劳白马，长卿奉酒星。
木兰生隳塞，芳华负寸阴。
枉涂衔红雨，崎路问苍冥。
看朱添菡碧，携壶效素馨。
久客投蒿阔，高秋入物深。
绿鬓疏王命，琴樽羡柴门。
琅琊知死情，江令憾通津。
西风能解语，吹梦谢金英。

### 感事
荡荡平卢道，荷戈竟度辽。
关河尘上峙，芒角阵龙标。
有风回弱水，无泪泣铜刁。
从戎诚不易，登临万马啸。

### 登高
每怅栖霞市，褰衫路渐蒿。
笙寒斜兰陉，槐盛葺黄茅。
铁笛风应瑟，孤怀酒未陶。
蓼落邱山意，沉吟歆松涛。

### 山河
北顾难存卫，东途耻帝秦。
客星横上党，木叶断江阴。
驽马嘶碣塞，离人望华亭。
伤心寒潭客，犹自雒城吟。

### 歌钟
歌钟临邺下，车马幸长杨。
那堪持永巷，闻道赐新帑。
词赋承雕奁，金龟报跸廊。
希逸成痼疾，无意向春芳。

### 驰道
旧业青门远，艰危麦秀歌。
衣冠存骥种，鱼龙变烂柯。
绵丛芙渠醪，江湖鴈鹭翮。
浑莽无意绪，不复问阊阖。

### 落樱
窈郁春晖暮，参差玉鬓棻。
雪荫离蘅渡，烨扫宛涂尘。
云裳孰能仰，真骨犹自燊。
归飞伤客念，何由慰衿痕。

### 登临
京洛何纷纷，羽饰杂金羁。
日出临宝瑟，顾步莅崇基。
翠翰扬朱袂，甘棠隐陆离。
青丘从尘染，扶桑未易期。
露葵犹堪摘，江海亦多亟。
平陆潜狐兔，兰缨宥埼攲。
尝嗟飞蓬绪，徒伤蕙草稀。

### 倚楼
朔漠轻尘敛，长云曙气微。
雁归寒碧静，庭空坠叶悲。
拥裘闻塞角，酌醴寄柴扉。
惆怅苍冥问，飘蓬几日归。

### 【译句】“梦梦众生，万千色相。熠熠繁花，湿黯枝头”

### 题某公巨像
柳丝早见羽书飞，霸才如君得几人。
忆昔天家避债台，铜马岁岁走夷门。
谁念苍生奚我后，昭王新筑黄金台。
洛城游侠起三河，登坛顾盼六师惊。
执事才高轻万众，关西鼠子敢纵横。
尺书有信收剧孟，甲帐何曾赦孙恩。
农夫卖剑歌清晏，客子安游庆太平。
羊公门第雄豪举，郭令宾从锐士靡。
舜禹有德天有命，七贵三公何足数？
口衔末命下台城，社稷有主邦有维。
大朝革鼎恩诏频，义仓斗米直三钱。
黄茅清供夸绝代，青海枭鹰出大荒。
夜郎狂悖疥藓事，男儿富贵在官家。
十万羽林开直道，百年瓯脱颂金瓯。
八月狂沙驱万马，二陵风雨吊长平。
烽烟紫塞乌啄肉，永夜枯泉血洗兵。
弃骨九原青冢月，还家绝塞陇头云。
三秦父老招强死，两河少壮窥皇居。
白骨频年经驿道，朱雀何当弃铁衣。
禄山貔将腰肢健，李波小妹解弯弓。
十载风尘薄海内，千家今得几家存？
青磷血碧他生怨，寒食东风冷墓田。
君王自有闲花草，紫幔香车送丽华。
私开秦树新妆锦，承恩无愧灞陵田。
幸有玉环归铜雀，岂怜如意顾家山。
词臣纵有玄晖笔，翻让神君在下床。
初拨锦瑟吟难就，数点书柬墨未调。
大索三川优内府，禁苑精铸绝世人。
偏师昨夜过新丰，闻道天王走玉聪。
江左乍惊韩擒虎，长门敢望亚夫台。
枉破秦川百万家，养士曾无一人死。
长乐一去几时还？羞传西市叹南冠。
爱子徒劳北邙尘，外家涕泪骊山足。
茂陵秋尽伤残陇，南内春深葬夜来。
东风不竞君知否，河桥灯影旧秦淮。
废垒久夷通候第，垂杨新栽驰道开。
卖饼市曹云骑尉，乞浆酒肆执金吾。
无心拾取铅丝垂，曾在君王巨像头。

### 远芳
子规啼尽落华初，禾黍苍茫愧菊篱。
白下棋残人散后，故园新绿鸟衔迟。
归帆堤路千峰月，雪岭荒鸡万壑葺。
野芳露晓青门道，云英桡送若耶溪。

### 怨别
桐树繁峘桂叶冠，文园仙草武陵期。
冷玉轻云骚客意，碧落春深帝子祠。
捣练千家低翠幕，衔石三海磬丰池。
南瀛尺素残灯后，一枕东风梦自知。

### 宫词
物华常伴禁菀家，景阳台上侍君王。
红树妖桃鸣凤愧，白鸟金盘晓杖忙。
公孙晴雨悠扬舞，虢府雕车烂漫芳。
岂知白燕襄王梦，徒送疏钟子夜长。

### 风月
霜落长杨灞水滨，幕上乌飞敕勒新。
宗周顾盼传荒草，秦望风怀话逸民。
一去沧波缘小鲁，九州芜蔓莫逃秦。
临云错怨石城月，不为离人照长亭。

### 客恨
寒潭历历一江烟，巫咸犹簋樗垭丛。
客地风情劫后录，宣南掌故暮天钟。
步水却迷团扇泪，赋秋偏畅豆花红。
冬青伐尽前朝树，留得词人顾隳冢。

### 画眉
冷雨江风入岁频，数点轻红翠羽婷。
长桥野水相濡濪，锦岸疏云沐晓淸。
画眉谁省东君病，鱼书偏就少儿行。
长门我亦存鹄影，独向银红问启明。

### 松下
松下斜阳乍眼明，怀人风雨暮天平。
千垂柳影宜春绵，半渡江声饩楚灵。
崎路长安人似奕，陵谷东篱岁未宁。
凭临且赋柴门月，莫纵歌尘诧云停。

### 花语
乍浦春回恨未还，可怜来去亦匆匆。
千翻无定花枝笑，一曲难泯絮语同。
倾国岂辞幽梦醉，闲情休贻晚妆红。
江干菰米湘灵醉，枉矜瑶芳惜翠秾。

### 冬至
浅萏妖菡锁碧笼，锦鬘华胥梦影穷。
迷离银汉声容断，寂寞鱼龙镜簋红。
群儿嬉醉长安掷，青鸟埋忧紫陌同。
移宫节候云和谱，一纸阳秋泪万重。

### 落梅曲
春雨楼头尺八萧，牙柱哀弦欲语无。
粉墨新词赋落梅，凄凉却断幽明路。
忆昔笙歌燕子楼，明妆竟羡深衣絮。
雉扇云车隽绿珠，青琴锦瑟矜三府。
眼底桃花更漏蹙，蒲桃酒美胭脂舞。
纵有丹书召雀袖，哪堪传舍损横波。
犹言天家岁月迟，秋深未尽昭阳树。
争知永巷乌蟾影，不抵青门银汉麓。
江东子弟参商匦，清渭君臣辞庙辂。
羽书岂怜长乐醉，纸鹞虚传鸾台炬。
指君明月盟空在，恚妾朝云荲未枯。
倾城寒玉余香语，饮药苍山愧素菊。
九州龙战劫灰筚，故老东城泪眼枯。
筮竹解爱园花好，冶尽嫣红送蔓芜。

### 玉树
野水沧波麦陇阴，西风惆怅驻芗畦。
鼓雨云衾罗袖乱，絜玉风矜御柳霁。
白下池台桃叶渡，长门花草晓莺啼。
临流欲诉雷塘月，不系金英顾钓矶。

### 冬日偶成
一
虚逐坠日到虞渊，塞上巢空日月争。
愁思碧海云成絮，劫渡关河雪满尘。
无忧燕雀高堂宿，贪憎群蚁片叶登。
齐州梦梦天何醉，野望风腥日又沉。
一
漠漠荒涂语狂禅，烈烈冰风忆旧缘。
元佑党家悲故国，匡庐遗业愧薪传。
此日高谈轻燕市，他生泪尽对哀痃。
何当力挽天河水，一洗腥臊玉宇宽。

### 闲情二题
一
晓风一夜过柴门，隔院鸡声日影轻。
孤鸿一去苍山远，陌上依依游子心。
一
江海疏狂不悟尘，土壁残阶草色新。
黄云隘口炊烟动，一树闲花岁月心。

### 沪关闻巴赫受难曲
一
急管繁铉密雨摧，岁暮灯深人语稀。
长亭夜夜悲风瑟，苦雨哀筝不忍栖。
一
山河露电苍生幻，帝子悲心净翠遥。
谁念未央作黄土，神曲依然诉碧涛。

### 竹枝词
一
百尺楼头帝乡春，更深谁怼露沾襟。
歌筳自有红烛怨，不问铜驼似去年。
一
玉树伤怀事已休，蒋山清处晓莺啼。
凫鱼旦暮飞烟没，不为萧萧负涤丝。

### 续王建望月诗
上联：
中庭地白树栖鸦，冷露无声湿桂花。（王建）
下联：
留得闲情随物态，知负南园小谢家。（其一）
素娥清景同顾盼，望尽红楼第几家。（其二）
分钿犹闻千日酒，移香且罢九钗匣。（其三）
东阳别枕金蕉梦，碧落残声玉树家。（其四）
翠影岂怜清影瘦，珠帘未卷锦熏遐。（其五）
裁冰墨愁红影泪，弄玉更深玳帽阶。（其六）
惆怅秋心玲珑佩，零丁雁影诃勒笳。（其七）
看碧留朱停云浦，乱竹滫风快雪岬。（其八）

### 魅艳
作暮雨兮空谷鸣，水潺潺兮莱芜迷。 　　
林云暗兮残阳薄，野练空兮苔色溪。 　　
怅落晖兮怀极浦，目眷眷兮独含沥。 　　
风凄凄兮神不临，我心忧兮意不宁。 　　
伤离恨兮愁怨别，御绛节兮席彤氤。 　　
缈千里兮思春心，倐云收兮荡雨霖。

### 奉和破碗帝无题二首
一
昨夜星辰配火锅，新春无绪打秋风。
天阴雨漏西门子，路断人稀干邑红。
古道寂寂华表鹤，客厅嗷嗷黄飞鸿。
斧柯早烂龟山濯，莫遣巫阳问筚蓬。
一
昔日戏言桑下事，今朝怯闻哈密瓜。
蜗居万户红颜灭，碧树一声伏特加。
西母不虞八马动，东王潦倒小檗砉。
谁怜宅女楼边月，曾照春崖云垄家。

### 水龙吟·岐下
铜蠡何处斜阳，鸾韶久闭行云度。
紫陌题镌，风游雨戏，空阶数处。
过眼苍莽，蓼落秋姿，曾堪一顾。
甚梅枝解舞，披芳弄烨，霜天老，鹭影孤。
一笑依约解语，忆三生，迢递青芜。
结庐人杳，残英遗瑟，家山无据。
陇坂西风，长杨荠荠，碧鸡难度。
任驿庭新月，霄深犹过，当年骏骨。

### 减兰·风瑟
千灯明晔，玉塞秋声惊芦舍。
向暖还苏，帐底清歌锦瑟初。
林岚江渚，负我十年吟断处。
檀板殷勤，饯罢荒鸡子夜心。

### 满庭芳·晚晴
骀荡春心，疏红夙别，冬青未解年光。
乔林椿樗，夹岸蒿藜望。
禾黍雁飞人去，涛声尽，一样沧桑。
青霖飒，旗亭伤酹，凄沥巘山陉。
野鸟江浔外，修竹乱槿，水黢川长。
顾画桡残壁，客梦徜徉。
十载浮鸥云嶰，恨边风，咫尺长杨。
影婆挲，棣棠欷歔，麦秀诔南乡。

### 如梦令·平明
离离竹隐云停，依稀紫陌蘅门。
秋水自流倏，罗衣此夜余情。
萦颦，萦颦，斜晖蓬影无定。

### 忆江南·野望
秦望晓，翠絮不沾衣。
酒冷香销铜漏黯，歌纨帘卷露华熹，归路几曾迷。
三春老，罗幕傍新堤。
绿柳晴花连浩淼，轻荫梅筠护娇姿，柔条梦亦稀。

### 菩萨蛮·怀古
蒋山晴雨朱楼起，阳乌声隐白门里。
绿漪爱罗衣，孤弦待雪飞。
落英方寸断，莫啼恒娥怨。
洇雨满江湘，朝云沐暗香。

### 昭君怨·惓怀
十载琴书对酒，念念落梅三友。
清梦镜湖船，碧水闲。
日暮星寒银桴，倚楼月淡风愉。
林下自相怜，寄残年。

### 丁香结·夜雨
碎影邀花，描波叶雨，空房夜不曾徕。
楚阳遗香在，朦胧月，幽怀常奈葑苔。
别絮芦江草，因风泣，点染苍霭。
白波干云走马，桃林放迹衍海。
如脉。倚残株翠黛，风怀隐约尘外。
衣且未沾，赋何曾别，滴成无奈。
断玉非烟有恨，萦鬓疑天籁。
叹皋兰路远，一曲阳春谁待。

### 好事近·投笔
客舍酒斟残，薄暮茧愁三阕。
别梦燕飞几案，忆金风晔叶。
冷落碞花游絮甚，柴径逐溪洌。
且谢碧桃丹枫，任鹧鸪声瑟。

### 临江仙·中秋
不见雁湖能几日，尘愍茅下清容。
知君零落杜鹃红。
半塘莲影暮，一树木棉荣。
征衫客路谢秋篷，转眼阅罢西东。
浅蔓依他前度绿。
谁怜花月使，归去宿秋风。

### 南乡子·述怀
回眸丘山秀，云汉临流烂漫收。
橘杯月晓樽前客，争留，却水殷勤不自由。
归赋对清秋，踏碎金英待旧游。
自喜西园梅蕊嫩，邂逅，万里归心馈扁舟。

### 减字木兰花·月湖
新凉未缪，菰影横斜云路转。
锦瑟烟袅，凤尾罗卺旧谱传。
篷门未晓，一树蝉声惊梦短。
冶叶倡条，误尽春宵恨阆嬛。

### 临江仙·胡尘
横塘莺语云英碎，伤怀末下营巣。
樽前尘舞漫江皋。
楼台平芜醉，熏笼笛步窈。
故国乔木今谁在？流年意绪阑珊。
西风寒雁绣衣单。
歌沉辇路外，目尽夕阳山。

### 鹧鸪天·银床
永日曜华玉枕温，空山木叶正箫森。
银床碧海桑园恨，团扇秋声杜宇闻。
新妆锦，旧洇痕。可怜惆怅寄鸥盟。
伤高无限斜阳嶒，不见新亭泪纵横。
注：陶公《拟古》

### 高阳台·柴门
柳影霁阴，崆岚凝煦，殷勤红叶清川。
芦荡柴牖，山居寂寞华年。
东君无绪寒鸦驻，问翠薇，谁送烟帘。
且倚龛。人耽春霖，雾锁秋岩。
探芳别鹤云深路，正风露香浮，碧落幽峘。
冶态缱愁，等闲不到樽前。
飞花错认银屏恨，伴吹笙，懊恼休怜。
几番弦，不怨孤吟，莫负芊绵。

### 高阳台·横笛
白水秋寒，椒山弦涩，沧溟雾掩昏黄。
萧门棘藜，不羡酒社高堂。
金沙月晓离魂衢，奈冢堆，犹恋清商。
勒归缰，木客碞花，解换年光。
无情紫槿枯桑，问过雁归鸿，长杨谁望。
横笛青衫，孤云曾伴幽篁。
寒砧鸣瑟临云怆，挈天香，莫乱飞觞。
料黄梁，陌上酸风，夜夜新飏。

### 满庭芳·露华
河汉清霜，红桥怒叶，长门日近编磬。
秋分蓟荲，雁字絜薇馨。
莫问苹花寥落，西州路，烽燧堪惊。
百二京尘满眼，冰铁汉诸陵。
长陉，青青草，野水无心，簌簌飞旌。
笑泥丸不语，枉费金声。
回首斜阳翁仲，官亭柳，麦饭尘羮。
清寒袪，羊肠弇折，刁斗乱山横。
